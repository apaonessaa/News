{"text":"L'Italia resta ancora in zona medaglia dopo la prova del singolo femminine nel team event di pattinaggio di figura, ai Giochi Olimpici Invernali di Milano Cortina. Si assottiglia però il vantaggio sulla Georgia, dopo che Lara Naki Gutman non è andata oltre il quarto posto con un punteggio di 126.94. Il segmento è stato dominato da una incantevole Kaori Sakamoto, la giapponese ha stravinto con un punteggio di 148.62. Alle sue spalle la georgiana Anastasiia Gubanova con 140.17 punti. Terza l'americana Amber Glenn con 126.94 punti. Nella graduatoria generale il Giappone aggancia in vetta gli Stati Uniti con 59 punti, mentre l'Italia con 52 mantiene solo due punti di vantaggio sulla Georgia. Ora tocca alla prova del singolo maschile, decisiva per le medaglie."}
